---
title: Aangepaste instellingen voor App Service Environment-omgevingen - Azure
description: Aangepaste configuratie-instellingen voor App Service Environment-omgevingen
services: app-service
documentationcenter: ''
author: stefsch
manager: nirma
editor: ''
ms.assetid: 1d1d85f3-6cc6-4d57-ae1a-5b37c642d812
ms.service: app-service
ms.workload: na
ms.tgt_pltfrm: na
ms.devlang: na
ms.topic: tutorial
ms.date: 08/22/2016
ms.author: stefsch
ms.custom: seodec18
ms.openlocfilehash: de68c59987a7ec1198c344cc22978ebed09c75e8
ms.sourcegitcommit: 7fd404885ecab8ed0c942d81cb889f69ed69a146
ms.translationtype: HT
ms.contentlocale: nl-NL
ms.lasthandoff: 12/12/2018
ms.locfileid: "53271349"
---
# <a name="custom-configuration-settings-for-app-service-environments"></a>Aangepaste configuratie-instellingen voor App Service Environment-omgevingen
## <a name="overview"></a>Overzicht
Omdat App Service Environment-omgevingen per klant geïsoleerd zijn, zijn er bepaalde configuratie-instellingen die uitsluitend op App Service Environment-omgevingen kunnen worden toegepast. In dit artikel vindt u een beschrijving van de specifieke aanpassingen die beschikbaar zijn voor App Service-omgevingen.

Raadpleeg [Een App Service Environment-omgeving maken](app-service-web-how-to-create-an-app-service-environment.md) als u nog geen App Service Environment-omgeving hebt.

U kunt App Service Environment-aanpassingen opslaan met behulp van een matrix in het nieuwe kenmerk **clusterSettings**. Dit kenmerk is te vinden in de woordenlijst 'Eigenschappen' van de Azure Resource Manager-entiteit *hostingEnvironments*.

Het volgende verkorte Resource Manager-sjablooncodefragment bevat het kenmerk **clusterSettings**:

    "resources": [
    {
       "apiVersion": "2015-08-01",
       "type": "Microsoft.Web/hostingEnvironments",
       "name": ...,
       "location": ...,
       "properties": {
          "clusterSettings": [
             {
                 "name": "nameOfCustomSetting",
                 "value": "valueOfCustomSetting"
             }
          ],
          "workerPools": [ ...],
          etc...
       }
    }

Het kenmerk **clusterSettings** kan worden opgenomen in een Resource Manager-sjabloon om de App Service Environment-omgeving bij te werken.

## <a name="use-azure-resource-explorer-to-update-an-app-service-environment"></a>Een App Service Environment-omgeving bijwerken met behulp van Azure Resource Explorer
U kunt de App Service Environment-omgeving ook bijwerken met behulp van [Azure Resource Explorer](https://resources.azure.com).  

1. In Resource Explorer gaat u naar het knooppunt voor de App Service Environment-omgeving (**subcriptions** > **resourceGroups** > **providers**  >  **Microsoft.Web** > **hostingEnvironments**). Klik vervolgens op de specifieke App Service Environment-omgeving die u wilt bijwerken.
2. Klik in het rechterdeelvenster op **Read/Write** (Lezen/Schrijven) in de bovenste werkbalk om interactieve bewerkingen in Resource Explorer toe te staan.  
3. Klik op de blauwe knop **Edit** (Bewerken) zodat de Resource Manager-sjabloon kan worden bewerkt.
4. Schuif omlaag naar het einde van het rechterdeelvenster. Het kenmerk **clusterSettings** staat helemaal onderaan, waar u de waarde ervan kunt invoeren of bijwerken.
5. Typ (of kopieer en plak) de matrix van de gewenste configuratiewaarden in het kenmerk **clusterSettings**.  
6. Klik op de groene knop **PUT** bovenin het rechterdeelvenster om de wijziging door te voeren in de App Service Environment-omgeving.

Als u de wijziging hebt ingediend, duurt het ongeveer 30 minuten maal het aantal front-ends in de App Service Environment-omgeving om de wijziging door te voeren.
In een App Service Environment-omgeving met vier front-ends duurt het ongeveer twee uur voordat de configuratie is bijgewerkt. Tijdens het doorvoeren van de configuratiewijziging kunt u geen andere schaalbewerkingen of configuratiewijzigingen uitvoeren in de App Service-omgeving.

## <a name="disable-tls-10"></a>TLS 1.0 uitschakelen
Een terugkerende vraag van klanten, met name van klanten die te maken hebben met PCI-nalevingscontroles, is hoe ze TLS 1.0 expliciet kunnen uitschakelen voor hun apps.

TLS 1.0 kan worden uitgeschakeld via de volgende **clusterSettings**-invoer:

        "clusterSettings": [
            {
                "name": "DisableTls1.0",
                "value": "1"
            }
        ],

## <a name="change-tls-cipher-suite-order"></a>Volgorde van TLS-suite met coderingsmethoden wijzigen
Een andere vraag van klanten is of ze de lijst met door hun server onderhandelde codes kunnen wijzigen. Dat kan door **clusterSettings** als volgt te wijzigen. De lijst met beschikbare suites met coderingsmethoden kan worden opgehaald uit [dit MSDN-artikel](https://msdn.microsoft.com/library/windows/desktop/aa374757\(v=vs.85\).aspx).

        "clusterSettings": [
            {
                "name": "FrontEndSSLCipherSuiteOrder",
                "value": "TLS_ECDHE_ECDSA_WITH_AES_256_GCM_SHA384_P256,TLS_ECDHE_ECDSA_WITH_AES_128_GCM_SHA256_P256,TLS_ECDHE_RSA_WITH_AES_256_CBC_SHA384_P256,TLS_ECDHE_RSA_WITH_AES_128_CBC_SHA256_P256,TLS_ECDHE_RSA_WITH_AES_256_CBC_SHA_P256,TLS_ECDHE_RSA_WITH_AES_128_CBC_SHA_P256"
            }
        ],

> [!WARNING]
> Als er onjuiste waarden voor de suite met coderingsmethoden worden ingesteld en deze niet worden begrepen in SChannel, is er wellicht geen TLS-communicatie met de server meer mogelijk. In dat geval moet u de vermelding *FrontEndSSLCipherSuiteOrder* uit **clusterSettings** verwijderen en de bijgewerkte Resource Manager-sjabloon opnieuw indienen om de standaardinstellingen voor de suite met coderingsmethoden terug te zetten.  Gebruik deze functionaliteit voorzichtig.
> 
> 

## <a name="get-started"></a>Aan de slag
De website met Azure Quick Start Resource Manager-sjablonen bevat een sjabloon met de basisdefinitie voor het [maken van een App Service Environment-omgeving](https://azure.microsoft.com/documentation/templates/201-web-app-ase-create/).

<!-- LINKS -->

<!-- IMAGES -->
