---
title: 'Zelfstudie: Aangepaste logodetector gebruiken om Azure-services te herkennen - Custom Vision'
titlesuffix: Azure Cognitive Services
description: In deze zelfstudie werkt u met een voorbeeld-app die gebruikmaakt van Azure Custom Vision als onderdeel van een scenario voor logodetectie. Leer hoe Custom Vision wordt gebruikt met andere onderdelen om een end-to-end-toepassing te bieden.
services: cognitive-services
author: PatrickFarley
manager: cgronlun
ms.service: cognitive-services
ms.component: custom-vision
ms.topic: tutorial
ms.date: 12/21/2018
ms.author: pafarley
ms.openlocfilehash: 520e1981544f6ad0a6f1412a47dc8ea50fdd53a5
ms.sourcegitcommit: 415742227ba5c3b089f7909aa16e0d8d5418f7fd
ms.translationtype: HT
ms.contentlocale: nl-NL
ms.lasthandoff: 02/06/2019
ms.locfileid: "55771417"
---
# <a name="tutorial-recognize-azure-service-logos-in-camera-pictures"></a>Zelfstudie: Azure-servicelogo’s herkennen in camera-afbeeldingen

In deze zelfstudie werkt u met een voorbeeld-app die gebruikmaakt van Azure Custom Vision als onderdeel van een groter scenario. Met de AI Visual Provision-app, een Xamarin.Forms-app voor mobiele platforms, worden camera-afbeeldingen van Azure-servicelogo’s geanalyseerd. Vervolgens worden de werkelijke services geïmplementeerd in het Azure-account van de gebruiker. Hier leert u hoe de app Custom Vision gebruikt met andere onderdelen om een nuttige end-to-end-toepassing te bieden. U kunt de hele app uitvoeren, of u kunt alleen het Custom Vision-gedeelte van de installatie voltooien en ontdekken hoe de app dit gebruikt.

In deze zelfstudie leert u hoe u het volgende kunt doen:

> [!div class="checklist"]
> - Een aangepaste objectdetector maken voor het herkennen van Azure-servicelogo’s
> - Uw app verbinden met Azure Computer Vision en Custom Vision
> - Een service-principal-account in Azure maken om Azure-services te implementeren vanuit de app

Als u nog geen abonnement op Azure hebt, maak dan een [gratis account](https://azure.microsoft.com/free/) aan voordat u begint. 

## <a name="prerequisites"></a>Vereisten

- [Visual Studio 2017](https://www.visualstudio.com/downloads/)
- Xamarin-workload voor Visual Studio (zie [Xamarin installeren](https://docs.microsoft.com/xamarin/cross-platform/get-started/installation/windows))
- Een iOS- of Android-emulator voor Visual Studio
- [Azure CLI (opdrachtregelinterface)](https://docs.microsoft.com/cli/azure/install-azure-cli-windows?view=azure-cli-latest) (optioneel)

## <a name="get-the-source-code"></a>De broncode ophalen

Als u de opgegeven web-app wilt gebruiken, kloont of downloadt u de broncode van de app uit de opslagplaats [AI Visual Provision](https://github.com/Microsoft/AIVisualProvision) in GitHub. Open het bestand *Source/VisualProvision.sln* in Visual Studio. Later brengt u de benodigde bewerkingen aan in een aantal projectbestanden om de app uit te kunnen voeren.

## <a name="create-an-object-detector"></a>Een objectdetector maken

Meld u aan bij de [Custom Vision-website](https://customvision.ai/) en maak een nieuw project. Geef een project Objectdetectie op en gebruik het domein Logo. Hiermee zorgt u ervoor dat de service een algoritme gebruikt dat is geoptimaliseerd voor logodetectie. 

![nieuw projectvenster op de Custom Vision-website in de browser Chrome](media/azure-logo-tutorial/new-project.png)

## <a name="upload-and-tag-images"></a>Afbeeldingen uploaden en labelen

Vervolgens moet u het algoritme voor logodetectie trainen door afbeeldingen van Azure-servicelogo’s te uploaden en deze handmatig te labelen. De AIVisualProvision-opslagplaats bevat een set trainingsafbeeldingen die u kunt gebruiken. Selecteer op de website de knop **Afbeeldingen toevoegen** op het tabblad **Trainingsafbeeldingen** en navigeer vervolgens naar de map **Documents/Images/Training_DataSet** in de opslagplaats. U moet de logo’s in elke afbeelding handmatig labelen. Als u dit project alleen maar wilt testen, kunt u daarom beter slechts een subset afbeeldingen uploaden. U moet minstens 15 exemplaren uploaden van elk label dat u wilt gebruiken.

Nadat u de trainingsafbeeldingen hebt geüpload, selecteert u de eerste afbeelding in de weergave. Er verschijnt nu een venster voor labelen. Teken vakken en wijs labels toe voor elk logo in elke afbeelding. 

![afbeelding van logo’s met labels die worden toegepast op de Custom Vision-website](media/azure-logo-tutorial/tag-logos.png)

De app is geconfigureerd om te werken met specifieke labeltekenreeksen. Bekijk de definities in het bestand *Source\VisualProvision\Services\Recognition\RecognitionService.cs*:

[!code-csharp[tag definitions](~/AIVisualProvision/Source/VisualProvision/Services/Recognition/RecognitionService.cs?range=18-33)]

Als u een afbeelding hebt gelabeld, navigeert u naar rechts om de volgende afbeelding te labelen. Sluit het labelvenster af als u klaar bent.

## <a name="train-the-object-detector"></a>De objectdetector trainen

Stel in het linkerdeelvenster **Labels** in op **Gelabeld**. Als het goed is, ziet u nu al uw afbeeldingen. Klik vervolgens op de groene knop boven aan de pagina om het model te trainen. Hierdoor leert het algoritme om dezelfde labels te herkennen in nieuwe afbeeldingen. Het model wordt ook getest op een aantal bestaande afbeeldingen om nauwkeurigheidsscores te genereren.

![de Custom Vision-website, op het tabblad Trainingsafbeeldingen; de knop Trainen is gemarkeerd](media/azure-logo-tutorial/train-model.png)

## <a name="get-the-prediction-url"></a>De voorspellings-URL ophalen

Zodra dit model is getraind, kunt u het integreren in de app. Hiervoor moet u de eindpunt-URL (het adres van uw model, waarnaar de app zoekt) en de voorspellingssleutel (om de app toegang te verlenen tot de voorspellingsaanvragen) ophalen. Klik op het tabblad **Prestatie** op de knop **Voorspellings-URL** boven aan de pagina.

![de Custom Vision-website met een scherm Voorspellings-API waarop een URL-adres en API-sleutel worden weergegeven](media/azure-logo-tutorial/cusvis-endpoint.png)

Kopieer de URL van het afbeeldingsbestand en de waarde `Prediction-key` naar de juiste velden in het bestand *Source\VisualProvision\AppSettings.cs*:

[!code-csharp[Custom Vision fields](~/AIVisualProvision/Source/VisualProvision/AppSettings.cs?range=22-26)]

## <a name="examine-custom-vision-usage"></a>Custom Vision-gebruik onderzoeken

Open het bestand *Source/VisualProvision/Services/Recognition/CustomVisionService.cs* om te zien hoe de Custom Vision-sleutel en eindpunt-URL worden gebruikt in de app. Bij de methode **PredictImageContentsAsync** wordt een bytestream van een afbeeldingsbestand gebruikt samen met een annuleringstoken (voor asynchroon taakbeheer), de voorspellings-API van Custom Vision aangeroepen, en het resultaat van de voorspelling geretourneerd. 

[!code-csharp[Custom Vision fields](~/AIVisualProvision/Source/VisualProvision/Services/Recognition/CustomVisionService.cs?range=12-28)]

Dit resultaat heeft de vorm van een **PredictionResult**-exemplaar, die een lijst met **Voorspellingsexemplaren** bevat. Een **Voorspelling** bevat een gedetecteerd label en het bijbehorende begrenzingsvak in de afbeelding.

[!code-csharp[Custom Vision fields](~/AIVisualProvision/Source/VisualProvision/Services/Recognition/Prediction.cs?range=3-12)]

Als u meer informatie wilt over hoe deze gegevens worden verwerkt in de app, start u met de methode **GetResourcesAsync** die wordt gedefinieerd in het bestand *Source/VisualProvision/Services/Recognition/RecognitionService.cs*. 

## <a name="add-computer-vision"></a>Computer Vision toevoegen

Het Custom Vision-gedeelte van de zelfstudie is voltooid, maar als u de app wilt uitvoeren, moet u de Computer Vision-service ook integreren. De app gebruikt de tekstherkenningsfunctie van Computer Vision om het logodetectieproces aan te vullen. Een Azure-logo is herkenbaar aan het uiterlijk _of_ aan de tekst die vlakbij is afgedrukt. Anders dan bij Custom Vision-modellen is Computer Vision vooraf getraind om bepaalde bewerkingen uit te voeren op afbeeldingen of video’s.

Abonneer u eenvoudig op de Computer Vision-service om een sleutel en eindpunt-URL op te halen. Zie [hoe u abonnementssleutels kunt verkrijgen](https://docs.microsoft.com/azure/cognitive-services/computer-vision/vision-api-how-to-topics/howtosubscribe) als u hulp nodig hebt bij deze stap.

![de Computer Vision-service in de Azure-portal, met het menu Quickstart geselecteerd; een keten met sleutels is gemarkeerd, net zoals het API-eindpunt-URL](media/azure-logo-tutorial/comvis-keys.png)

Open vervolgens het bestand *Source\VisualProvision\AppSettings.cs* en vul de variabelen `ComputerVisionEndpoint` en `ComputerVisionKey` met de juiste waarden.

[!code-csharp[Computer Vision fields](~/AIVisualProvision/Source/VisualProvision/AppSettings.cs?range=28-32)]


## <a name="create-a-service-principal"></a>Een service-principal maken

Voor de app is een service-principal-account in Azure vereist om de services te implementeren in uw Azure-abonnement. Met een service-principal kunt u specifieke machtigingen delegeren naar een app met behulp van op rollen gebaseerd toegangsbeheer. Bekijk de [handleiding voor service-principals](https://docs.microsoft.com/azure/azure-stack/user/azure-stack-create-service-principals) voor meer informatie.

U kunt een service-principal maken met behulp van Azure Cloud Shell of Azure CLI (als volgt). Meld u eerst aan en selecteer het abonnement dat u wilt gebruiken.

```console
az login
az account list
az account set --subscription "<subscription name or subscription id>"
```

Maak vervolgens de service-principal. (Houd er rekening mee dat dit enige tijd kan duren.)

```console
az ad sp create-for-rbac --name <servicePrincipalName> --password <yourSPStrongPassword>
```

Als dit is voltooid, ziet u de volgende JSON-uitvoer met de benodigde referenties.

```json
{
  "clientId": "(...)",
  "clientSecret": "(...)",
  "subscriptionId": "(...)",
  "tenantId": "(...)",
  ...
}
```
Noteer de waarden `clientId` en `tenantId`. Voeg deze waarden toe aan de juiste velden in het bestand *Source\VisualProvision\AppSettings.cs*.

[!code-csharp[Computer Vision fields](~/AIVisualProvision/Source/VisualProvision/AppSettings.cs?range=8-16)]

## <a name="run-the-app"></a>De app uitvoeren

Hier aangekomen hebt u de app toegang gegeven tot:
* een getraind Custom Vision-model
* de Computer Vision-service
* een service-principal-account 

Volg deze stappen om de app uit te voeren:

1. Selecteer in Visual Studio Solution Explorer het project VisualProvision.Android of het project VisualProvision.iOS project, en kies een bijbehorende emulator of bijbehorend verbonden mobiel apparaat uit de vervolgkeuzelijst in de hoofdwerkbalk. (Let op: u hebt een MacOS-apparaat nodig om een iOS-emulator uit te voeren.) Voer vervolgens de app uit.

1. Voer in het eerste scherm dat wordt geladen, de client-id, tenant-id en het wachtwoord voor de service-principal in. Klik op de knop **Aanmelden**.

    > [!NOTE]
    > In sommige emulators wordt de knop **Aanmelden** mogelijk niet geactiveerd bij deze stap. Als dit gebeurt, stopt u de app, opent u het bestand _Source/VisualProvision/Pages/LoginPage.xaml_, gaat u naar het element `Button` met de label AANMELDINGSKNOP, en verwijdert u de regel:
      ```xaml
      IsEnabled="{Binding IsValid}"
      ```
    
    > Voer de vervolgens opnieuw app uit.

    ![het app-scherm met velden voor de referenties van de service-principal](media/azure-logo-tutorial/app-credentials.png)

1. Selecteer op het volgende scherm uw Azure-abonnement in de vervolgkeuzelijst. (De lijst bevat alle abonnementen waartoe de service-principal toegang heeft.) Klik op de knop **Doorgaan**.

    ![het app-scherm met een vervolgkeuzelijst voor het doelabonnement in Azure](media/azure-logo-tutorial/app-az-subscription.png)

    Op dit moment wordt u in de app mogelijk gevraagd om de apparaten toegang te verlenen tot de camera en de fotobibliotheek. Deze machtigingen accepteren.

1. Vervolgens wordt de camera op uw apparaat geactiveerd. Neem een foto van een van de Azure-servicelogo’s die u hebt getraind. In een implementatievenster wordt u nu gevraagd om een regio en resourcegroep te selecteren voor de nieuwe services. (Net zoals wanneer u deze implementeert vanuit de Azure-portal.) 

    ![het camerascherm van een smartphone met daarop twee papieren knipsels van Azure-logo’s](media/azure-logo-tutorial/app-camera-capture.png)

    ![een app-scherm met velden voor de implementatieregio en de vermelding voor de resourcegroep](media/azure-logo-tutorial/app-deployment-options.png)

## <a name="clean-up-resources"></a>Resources opschonen 

Als u alle stappen in dit scenario hebt gevolgd en de app hebt gebruikt om Azure-services te implementeren in uw account, gaat u naar de [Azure-portal](https://ms.portal.azure.com/) wanneer u hiermee klaar bent en annuleert u de services die u niet wilt gebruiken.

Bovendien, als u in de toekomst uw eigen objectdetectieproject wilt maken met Custom Vision, kunt u overwegen om het logodetectieproject dat u in deze zelfstudie hebt gemaakt, te verwijderen. Met een gratis proefversie van Custom Vision kunt u twee projecten maken. Ga op de [Custom Vision-website](https://customvision.ai) naar **Projecten** en selecteer de prullenbak onder **Mijn nieuwe project**.

## <a name="next-steps"></a>Volgende stappen

In deze zelfstudie hebt u een volledig functionele Xamarin.Forms-app ingesteld en verkend. Deze app maakt gebruik van de Custom Vision-service om logo’s te detecteren in mobiele camera-afbeeldingen. Leer vervolgens wat de aanbevolen procedures zijn voor het bouwen van een Custom Vision-model, zodat een zelf gemaakt model voor uw app krachtig en nauwkeurig werkt.

> [!div class="nextstepaction"]
> [De classificatie verbeteren](getting-started-improving-your-classifier.md)